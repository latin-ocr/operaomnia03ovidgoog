16 Ρ. OVIDII NASONIS

Oscula dat ligno: refugit tamen oscula lignum.

Cui deus, At coniux quoniam mea non potes esse,
Arbor eris certe, dixit, mea. Semper habebunt
Te coma, te citharae, te nostrae, Laura, pharetrae.
560 Tu ducibus Latiis aderis, cum lacta triumphum
Vox canet, et longas visent Capitolia pompas.
Postibus Augustis eadem fidissima custos
Ante fores stabis, mediamque tuebere quercum.
thue meum intonsis caput est iuvenile capillis;
565 Tu quoque perpetuos semper gere bondis honores.
Finierat Paean. Factis modo laurea ramis ’
Annuit: utque caput, visa est agitasse cacumen. .
Est nemus Haemoniae, praerupta quod undique claudit
Silva: vocant Tempe, per quae Peneus, ab imo
570 Effusus Pindo, spumosis volvitur undis:
Deiectuque gravi tenues agitantia fumos
Nubila conducit, summasque adspergine silvas
Impluit, et sonitu plus quam vicina fatigat.
Haec domus, haec sedes, haec sunt penetralia magni
575 Amnisr in hoc, residens iacto de cautibus antro,
Undis iura dabat, Nymphis ue colentibus undas.
Conveniunt illuc popularia iiumina primum,
Nescia gratentur, consolenturne parentem,
Populifer Spercheos, at irrequietus Enipeus,
680 Apidanusque senex, lenisque Amphrysos, et Aean
Moxque amnes alii, qui, qua tulit impetus illos,
In mare deducunt fessas erroribus undas.
inachus unus abest: imoque reconditus antro
· Fletibus auget aquas: natamque miserrimus Io
585 Luget, ut amissam. Nescit, vitane fruatur,
An sit apud manes: sed quam non invenit usquam, ’
Esse putat nusquam atque animo peiora veretur.
Viderat a patrio redeuntem Iupiter Io
’ Flumine, at, 0 virgo Iove digna, tuoque beatum
590 Nescio quem iactura toro, pete, dixerat, umbras ¹
Altorum nemorum, et nemorum monstraverat umbras,
Dum calet, et medio Sol est altissimus orbe.
Quod si sola times latebras intrare feranim3
Praeside tuta deo nemorum secreta subibis:
595 Nec de plebe deo, sed qni coelestia magna
Sceptra manu teneo, sed qui vaga fulmina mitto.
Ne fuge me, fugiebat enim. Iam-pascua Lernae,
consitaque arboribus Lyrcea reliquerat arva3
Cum deus inducta latas caligine terras

 

